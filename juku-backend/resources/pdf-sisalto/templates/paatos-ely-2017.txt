
*Elinkeino-, liikenne- ja ympäristökeskusten vuoden 2017 määrärahakiintiöt

*Vuoden 2017 määrärahakiintiöt

	Valtion vuoden 2017 talousarviossa on varattu alueellisen ja paikallisen liikenteen palvelujen ostoon, palvelusopimusasetuksessa tarkoitettujen hintavelvoitteiden korjaamiseen ja alueellisen joukkoliikenteen kehittämiseen 33,529 miljoonan euron määräraha.

	Määrärahan momentin mitoituksessa on otettu huomioon 3,7 miljoonan edestä lipputuloja. Lipputuloarviota tulee tarkentaa vuoden aikana ja mahdolliset muutokset viedään lisätalousarviomenettelyiden kautta.

	Liikenneviraston päätöksen perusteella liikenne- ja viestintäministeriö osoittaa elinkeino-, liikenne- ja ympäristökeskuksille yhteensä 33,529 miljoona euroa valtion vuoden 2017 talousarviomomentilta 31.30.63.02.

	Määräraha kiintiöidään yhdeksälle (9) täyden palvelun elinkeino-, liikenne- ja ympäristökeskukselle (ELY). Määrärahan kiintiöimisen perustana on Liikenneviraston tilaama selvitys joukkoliikenteen valtionrahoituksesta, jossa laadittujen määrärahan jakokriteerien lähtökohtana ovat määrärahojen vaikuttavuus ja joukkoliikenteen peruspalvelutason turvaaminen alueelliset erityispiirteet huomioiden.

	Määrärahakiintiöiden valmistelun yhteydessä on huomioitu vuoden 2016 määrärahan käyttö ja elinkeino-, liikenne- ja ympäristökeskusten omat laskelmat ja perustelut määrärahatarpeesta vuodelle 2017. Elinkeino-, liikenne- ja ympäristökeskusten esittämiä määrärahatarpeita ei kaikilta osin ole voitu ottaa kiintiöinnissä täysimääräisesti huomioon.

	Määrärahojen kiintiöinnissä on otettu huomioon tulomomentille budjetoidut lipputulot. Ne elinkeino-, liikenne- ja ympäristökeskukset, jotka järjestävät liikennettä bruttomallilla, voivat käyttää niille osoitettua määrärahaa vain siinä määrin kuin tulokertymä mahdollistaa.


*Määrärahojen kiintiöt

	Joukkoliikenteen valtion rahoituksen määrärahakiintiöt vuodelle 2017:

	Uudenmaan ELY				6,900
	Varsinais-Suomen ELY				2,814
	Kaakkois-Suomen ELY				3,330
	Pirkanmaan ELY				1,980
	Pohjois-Savon ELY				6,080
	Keski-Suomen ELY				1,740
	Etelä-Pohjanmaan ELY				3,670
	Pohjois-Pohjanmaan ELY				3,965
	Lapin ELY				3,050
	Yhteensä				33,529

	Uudenmaan ELY-keskuksen ja Kaakkois-Suomen ELY-keskusten kiintiöinnissä on huomioitu bruttomallilla järjestettävän liikenteen arvioitu tulokertymä. Uudenmaan ELY-keskuksen kiintiössä tulojen osuudeksi on arvioitu 1,7 miljoonaa euroa ja Kaakkois-Suomen ELY-keskuksen kiintiössä 2,0 miljoonaa euroa.

*Määrärahojen käyttö

	Liikennevirasto päättää valtion talousarviossa osoitetun määrärahan tai sen osan kiintiöimisestä elinkeino-, liikenne- ja ympäristökeskuksille. Elinkeino-, liikenne- ja ympäristökeskukset saavat itse käyttää määrärahaa joukkoliikennelain 45 §:n 1, 2 ja 4 momentin mukaisiin käyttötarkoituksiin.

*Valtionavustuksen myöntäminen kunnalle ja kuntayhtymälle
	Toimivaltainen elinkeino-, liikenne- ja ympäristökeskus voi myöntää joukkoliikenteen valtionavustusasetuksen (1273/2013, 1318/2015) mukaisesti kunnalle ja kuntayhtymälle valtionavustusta seuraaviin tarkoituksiin:

	1) palvelusopimusasetuksen mukaisen liikenteen ostoihin liikenteen ostoihin ja palvelusopimusasetuksen mukaisesta julkisen palvelun velvoitteesta maksettavaan korvaukseen
	2) matkapalvelukeskuksen ja matkakeskuksen suunnitteluun ja kehittämiseen
	3) joukkoliikenteen suunnitteluun ja kokeiluhankkeisiin

	Kunnalle ja kuntayhtymille myönnettävän rahoituksen edellytyksenä on, että kunta osallistuu julkisen palvelun velvoitteen kustannuksiin vähintään yhtä suurella osuudella kuin valtio.

*Yhteishankinnat

	Elinkeino-, liikenne- ja ympäristökeskukset voivat tehdä kuntien kanssa yhteishankintoja. Yhteishankinnoissa elinkeino-, liikenne- ja ympäristökeskukset ja kunnat rahoittavat yhdessä liikennehankintoja ennalta ja erikseen sovituin periaattein. Liikennevirasto selvittää yhteishankintojen käytäntöjä ja kustannustenjakoperiaatteita selvitystyössä (JOVARA II), joka valmistuu tammikuussa 2017.

*Alueellinen ja paikallinen liikenne

	Elinkeino-, liikenne- ja ympäristökeskukset rahoittavat liikenteenharjoittajille maksettavia sopimuskorvauksia, alueellisen ja paikallisen liikenteen ostoja sekä matkalippuja koskevia hintavelvoitteita. Joukkoliikenteen järjestämistavassa 1.7.2014 tapahtunut muutos tarkoittaa sitä, että valtio korvaa alueellisia ostoja pääsääntöisesti liikenteenharjoittajille suoraan eikä enää avusta kuntia.

	Lapin elinkeino-, liikenne- ja ympäristökeskus voi lisäksi ostaa tilausperusteisia Käsivarren alueen erämaalentoja vailla tieyhteyksiä olevilla alueilla asuvien asukkaiden kesäkaudella tapahtuvien peruspalveluluonteisten asiointimatkojen järjestämiseksi. Erämaalentoja ostettaessa on noudatettava liikenne- ja viestintäministeriön kirjeessä Dnro 349/79/2009 todettuja periaatteita.

	Peruspalvelutaso määritellään liikennejärjestelmätasolla ja riittää, että se toteutuu yhdellä liikennemuodolla. Palveluja ostettaessa rahaa ei saa käyttää epätarkoituksenmukaiseen tai tarpeettomasti päällekkäisen liikenteen ostamiseen, eikä sellaisen liikenteen ostamiseen, jossa matkustajakysyntää ei ole. Liikennevirasto on laatinut ohjeistuksen joukkoliikenteen palvelutason määrittelyyn (Liikenneviraston ohjeita 31/2015).  Liikenteen suunnittelussa ja hankinnassa on huomioitava elinkeino-, liikenne- ja ympäristökeskusten välinen yhteistyö yhteyksillä, joilla on merkitystä useamman ELY-keskuksen joukkoliikenteen palvelutasolle.

	Joukkoliikenteen tuella kompensoidaan siirtymäajan sopimusten seutu-, kaupunki- ja työmatkalippujen hinnanalennusta. Hintavelvoitteen rahoittamisen edellytyksenä on, että kunta osallistuu hintavelvoitteen rahoittamisen kustannuksiin ainakin yhtä suurella osuudella kuin valtio.

	Joukkoliikenteen määrärahaa saa myös käyttää lippujärjestelmän perustamis- ja käyttökustannuksiin.

*Määrärahan käytön seuranta

	Määrärahan käytön seurantaa varten elinkeino-, liikenne- ja ympäristökeskusten tulee käyttää JUKU-järjestelmän tunnusluku-osiota sekä Liikenneviraston toteuttamaa määrärahojen seurantataulukkoa. Lisäksi elinkeino-, liikenne- ja ympäristökeskusten tulee toimittaa Liikennevirastolle erikseen määriteltäviä selvityksiä rahoituksen käytöstä ja vaikutuksista.

	Päättäjä	{paattaja}
	Esittelijä	{esittelija}