Euroopan unionin yleinen lisenssi 
v.1.1 
EUPL © Euroopan yhteisö 2007 
Tätä Euroopan unionin yleistä lisenssiä (”EUPL”)1
 sovelletaan teokseen tai ohjelmistoon 
(sellaisina kuin ne määritellään jäljempänä), joka toimitetaan tämän lisenssin ehdoilla. 
Teoksen kaikki muu kuin tämän lisenssin nojalla sallittu käyttö on kielletty (siltä osin kuin 
tällainen käyttö on suojattu teoksen tekijänoikeuden haltijan oikeuksilla). 
Alkuperäisteos toimitetaan tämän lisenssin ehdoilla silloin kun lisenssinantaja (sellaisena kuin 
se määritellään jäljempänä) on asettanut seuraavan ilmoituksen välittömästi alkuperäisteoksen 
tekijänoikeusilmoituksen perään: 
Lisensoitu EUPL V.1.1:n nojalla 
tai ilmaissut muilla keinoin suostumuksensa EUPL: n mukaiseen lisenssin myöntämiseen. 
1. Määritelmät
Tässä lisenssissä seuraavilla termeillä on seuraavat merkitykset: 
– Lisenssi: tämä lisenssi. 
− Alkuperäisteos tai ohjelmisto: lisenssinantajan tämän lisenssin mukaisesti levittämä 
ja/tai luovuttama ohjelmisto, joka on saatavana lähdekoodina sekä mahdollisesti myös 
suoritettavana koodina. 
− Jälkiperäisteokset: teokset tai ohjelmistot, joita lisenssinsaaja voi luoda 
alkuperäisteoksen tai sen muunnelmien pohjalta. Tässä lisenssissä ei määritellä, minkä 
laajuinen muuntelu tai riippuvuus alkuperäisteoksesta riittää luokittelemaan teoksen 
jälkiperäisteokseksi; tämä laajuus määritetään 15 kohdassa mainitussa maassa 
sovellettavassa tekijänoikeuslaissa. 
– Teos: alkuperäisteos ja/tai sen jälkiperäisteokset. 
− Lähdekoodi: teos ihmiselle luettavassa muodossa, jossa sitä on helpointa tutkia ja 
muunnella. 
− Suoritettava koodi: mikä tahansa koodi, yleensä käännettynä, joka on tarkoitettu 
tietokoneen tulkittavaksi ohjelmana. 
− Lisenssinantaja: luonnollinen henkilö tai oikeushenkilö, joka levittää ja/tai luovuttaa 
lisenssin alaista teosta. 
 
1
 EUPL: "European Union Public Licence" − Muu(t) tekijä(t): luonnollinen henkilö tai oikeushenkilö, joka muuntelee lisenssin 
alaista teosta tai muutoin myötävaikuttaa jälkiperäisteoksen luomiseen. 
− Lisenssinsaaja tai "te": luonnollinen henkilö tai oikeushenkilö, joka jollain tavoin 
käyttää ohjelmistoa lisenssin ehdoilla. 
− Levittäminen ja/tai luovuttaminen: kaikki toimet, joilla teoskappaleita myydään, 
annetaan, lainataan, vuokrataan, levitetään, luovutetaan, lähetetään tai muutoin 
asetetaan luonnollisten ja oikeushenkilöiden saataville tai joilla tarjotaan pääsyä 
teoksen olennaisiin toimintoihin verkon kautta tai sen ulkopuolella. 
2. Tällä lisenssillä myönnettävien oikeuksien laajuus
Lisenssinantaja myöntää teille maailmanlaajuisen, rojaltimaksuttoman, yksinoikeudettoman, 
alilisensoitavan lisenssin seuraaviin toimiin alkuperäisteokseen kohdistuvien 
tekijänoikeuksien ajaksi: 
– teoksen käyttö kaikissa olosuhteissa ja käyttötarkoituksissa, 
– teoksen toisinto, 
– alkuperäisteoksen muuntelu ja teokseen perustuvien jälkiperäisteosten tekeminen, 
− teoksen luovuttaminen yleisölle, mukaan lukien oikeus asettaa teos tai teoskappaleita 
yleisön saataville tai näytteille sekä mahdollisesti suorittaa teos julkisesti, 
– teoksen tai teoskappaleiden levittäminen, 
– teoksen tai teoskappaleiden lainaaminen ja vuokraaminen, 
– teoksen tai teoskappaleiden oikeuksien alilisensointi. 
Näitä oikeuksia voidaan harjoittaa millä tahansa välineellä, alustalla tai muodolla, riippumatta 
siitä onko se tiedossa nyt tai keksitäänkö se myöhemmin, kunhan sovellettavaa lakia 
noudatetaan. 
Maissa, joissa sovelletaan moraalisia oikeuksia, lisenssinantaja luopuu oikeudestaan harjoittaa 
moraalista oikeuttaan lain sallimassa laajuudessa, jotta edellä lueteltujen taloudellisten 
oikeuksien lisensointi olisi tehokasta. 
Lisenssinantaja myöntää lisenssinsaajalle rojaltimaksuttomat, yksinoikeudettomat 
käyttöoikeudet kaikkiin lisenssinantajan hallussa pitämiin patentteihin siinä määrin kuin on 
tarpeen tällä lisenssillä teokseen myönnettyjen oikeuksien käyttämiseksi. 
3. Lähdekoodin luovuttaminen
Lisenssinantaja voi toimittaa teoksen joko lähdekoodina tai suoritettavana koodina. Jos teos 
toimitetaan suoritettavana koodina, lisenssinantaja toimittaa lisäksi koneella luettavan kopion 
teoksen lähdekoodista lisenssinantajan levittämän kunkin teoskappaleen yhteydessä tai 
ilmoittaa teokseen liitetyn tekijänoikeusilmoituksen perään lisätyssä ilmoituksessa paikan, josta lähdekoodi on helposti ja vapaasti saatavissa niin pitkään kuin lisenssinantaja jatkaa 
teoksen levittämistä ja/tai luovuttamista. 
4. Tekijänoikeuden rajoitukset
Tässä lisenssissä ei ole mitään sellaista, jonka tarkoitus on estää lisenssinsaajaa hyötymästä 
oikeudenomistajien alkuperäisteokseen tai ohjelmistoon kohdistuvien yksinoikeuksien 
poikkeuksesta tai rajoituksesta, näiden oikeuksien päättymisestä tai muista niihin 
sovellettavista rajoituksista. 
5. Lisenssinsaajan velvoitteet
Edellä mainittujen oikeuksien myöntäminen lisenssinsaajalle on sidottu tiettyihin rajoituksiin 
ja velvoitteisiin. Nämä velvoitteet ovat seuraavat:
Isyysoikeus: Lisenssinsaajan on pidettävä koskemattomina kaikki tekijänoikeus-, patentti- tai 
tavaramerkki-ilmoitukset sekä kaikki ilmoitukset, jotka viittaavat lisenssiin ja 
takuunrajoituksiin. Lisenssinsaajan on sisällytettävä jäljennös tällaisista ilmoituksista ja 
lisenssistä jokaiseen levittämäänsä ja/tai luovuttamaansa teoskappaleeseen. Lisenssinsaajan 
on huolehdittava siitä, että kaikissa jälkiperäisteoksissa on näkyvä ilmoitus siitä, että teosta on 
muunneltu. Ilmoituksen on sisällettävä myös muuntelun päiväys. 
Copyleft-lauseke: Jos lisenssinsaaja levittää ja/tai luovuttaa alkuperäisteosten teoskappaleita 
tai alkuperäisteoksiin perustuvia jälkiperäisteoksia, tämä levittäminen ja/tai luovuttaminen 
tapahtuu tämän lisenssin tai sen myöhemmän version ehdoilla, paitsi jos alkuperäisteosta 
levitetään nimenomaisesti lisenssin tämän version ehdoilla. Lisenssinsaaja (josta tulee 
lisenssinantaja) ei voi tarjota tai asettaa teokselle tai jälkiperäisteokselle mitään lisäehtoja tai 
edellytyksiä, jotka muuttavat tai rajoittavat lisenssin ehtoja. 
Yhteensopivuuslauseke: Jos lisenssinsaaja levittää ja/tai luovuttaa jälkiperäisteoksia tai sen 
teoskappaleita, jotka perustuvat sekä alkuperäisteokseen että muuhun teokseen, joka on 
lisensoitu jollakin yhteensopivalla lisenssillä, tämä levittäminen ja/tai luovuttaminen voi 
tapahtua tämän yhteensopivan lisenssin ehdoilla. Tämän lausekkeen soveltamiseksi 
”yhteensopivalla lisenssillä” tarkoitetaan tämän lisenssin lisäyksessä lueteltuja lisenssejä. Jos 
lisenssinsaajalla on yhteensopivan lisenssin mukaisia velvoitteita, jotka ovat ristiriidassa 
hänen tämän lisenssin mukaisten velvoitteidensa kanssa, sovelletaan yhteensopivan lisenssin 
velvoitteita. 
Lähdekoodin toimittaminen: Levittäessään ja/tai luovuttaessaan teoksesta teoskappaleita 
lisenssinsaaja toimittaa koneella luettavan kopion lähdekoodista tai ilmoittaa paikan, josta 
lähdekoodi on helposti ja vapaasti saatavissa niin pitkään kuin lisenssinsaaja jatkaa teoksen 
levittämistä ja/tai luovuttamista. 
Oikeussuoja: Tämä lisenssi ei anna lupaa käyttää kauppanimiä, tavaramerkkejä, 
palvelumerkkejä tai lisenssinantajan nimiä paitsi siltä osin kuin niiden kohtuullinen ja 
tavanmukainen käyttö edellyttää teoksen alkuperän kuvailemisessa ja 
tekijänoikeusilmoituksen sisällön toisintamisessa. 6. Tekijyysketju
Alkuperäinen lisenssinantaja takaa, että hän omistaa tällä lisenssillä myönnettävän 
tekijänoikeuden alkuperäisteokseen tai se on lisensoitu hänelle ja että hänellä on oikeus ja 
valtuudet lisenssin myöntämiseen. 
Jokainen muu tekijä takaa, että hän omistaa teokseen tekemiensä muunnelmien 
tekijänoikeuden tai se on lisensoitu hänelle ja että hänellä on oikeus ja valtuudet lisenssin 
myöntämiseen. 
Aina kun hyväksytte lisenssin, alkuperäinen lisenssinantaja ja sen jälkeiset muut tekijät 
antavat teille lisenssin omaan panokseensa teoksessa tämän lisenssin ehdoilla. 
7. Takuunrajoitus
Teos on tekeillä oleva teos, jota lukuisat muut tekijät parantelevat jatkuvasti. Se ei ole 
viimeistelty teos ja saattaa sen vuoksi sisältää tämänkaltaiselle ohjelmistokehitykselle 
tunnusomaisia toimintavirheitä (”bugeja”). 
Tästä syystä teos toimitetaan lisenssin nojalla ”sellaisena kuin se on” ilman minkäänlaisia 
teokseen liittyviä takuita, mukaan lukien takuut soveltuvuudesta kaupankäynnin kohteeksi, 
sopivuudesta johonkin tiettyyn tarkoitukseen, virheettömyydestä, oikeellisuudesta ja muiden 
teollis- ja tekijänoikeuksien kuin tämän lisenssin 6 kohdassa tarkoitettujen tekijänoikeuksien 
loukkaamattomuudesta. 
Tämä takuunrajoitus on olennainen osa lisenssiä ja ehtona teokseen kohdistuvien oikeuksien 
myöntämiselle. 
8. Vastuunrajoitus
Lukuun ottamatta tapauksia, joissa on kyse tahallisesta teosta tai luonnollisille henkilöille 
välittömästi aiheutetusta vahingosta, lisenssinantaja ei ole missään tapauksessa vastuussa 
minkäänlaisesta välittömästä tai välillisestä, materiaalisesta tai moraalisesta vahingosta, joka 
johtuu lisenssistä tai teoksen käytöstä, mukaan lukien vahingot liikearvon menettämisestä, 
työnseisauksesta, tietokoneen viasta tai toimintahäiriöstä, tietojen menettämisestä tai 
liiketaloudellisesta vahingosta, vaikka lisenssinantajalle olisi ilmoitettu tällaisen vahingon 
mahdollisuudesta. Lisenssinantaja on kuitenkin tuotevastuulakien alaisessa vastuussa siltä 
osin kuin näitä lakeja sovelletaan teokseen. 
9. Lisäsopimukset
Alkuperäisteosta tai jälkiperäisteoksia levittäessänne voitte halutessanne tehdä 
lisäsopimuksen, jolla hyväksytte maksua vastaan tuen, takuun, korvauksen tai muiden 
vastuuvelvoitteiden ja/tai tämän lisenssin mukaisten palvelujen tarjoamisen. Jos kuitenkin 
hyväksytte tällaisia velvoitteita, voitte toimia ainoastaan omasta puolestanne ja omalla 
vastuullanne ettekä alkuperäisen lisenssinantajan tai kenenkään muun tekijän puolesta, ja 
ainoastaan jos suostutte vapauttamaan kunkin muun tekijän vastuusta, puolustamaan häntä ja 
pitäytymään aiheuttamasta hänelle haittaa, jos se, että olette hyväksyneet tällaisen takuun tai 
lisävastuun, aiheuttaa tällaiselle muulle tekijälle vastuita tai vaatimuksia. 10. Lisenssin hyväksyminen
Voitte hyväksyä tämän lisenssin määräykset napsauttamalla ”Hyväksyn”-kuvaketta, joka on 
tämän lisenssin tekstin esittävän ikkunan alareunassa, tai vahvistamalla suostumuksenne 
muulla vastaavalla tavalla sovellettavan lain mukaisesti. Napsauttamalla kuvaketta ilmoitatte 
hyväksyvänne yksiselitteisesti ja peruuttamattomasti tämän lisenssin ja kaikki sen ehdot ja 
edellytykset. 
Samoin ilmoitatte hyväksyvänne peruuttamattomasti tämän lisenssin ja kaikki sen ehdot ja 
edellytykset harjoittamalla mitä tahansa teille tämän lisenssin 2 kohdalla myönnettyjä 
oikeuksia, kuten teoksen käyttö, jälkiperäisteoksen luominen tai teoksen tai sen 
teoskappaleiden levittäminen ja/tai luovuttaminen. 
11. Tiedottaminen yleisölle
Teoksen levittämisessä ja/tai luovuttamisessa sähköisen viestinnän keinoin (esimerkiksi 
tarjoamalla teoksen ladattavaksi etäpisteestä käsin) jakelukanavan tai viestimen (esimerkiksi 
verkkosivun) on annettava yleisölle vähintään sovellettavan lain edellyttämät tiedot 
lisenssinantajasta, lisenssistä ja tavoista, joilla lisenssinsaaja voi saada, solmia, tallentaa ja 
toisintaa sen. 
12. Lisenssin päättyminen
Lisenssi ja sen nojalla myönnetyt oikeudet päättyvät automaattisesti lisenssinsaajan rikkoessa 
mitä tahansa tämän lisenssin ehtoja. 
Tällainen päättyminen ei päätä lisenssejä muilta henkilöiltä, jotka ovat saaneet teoksen 
lisenssinsaajalta tämän lisenssin nojalla, jos nämä henkilöt jatkavat lisenssin ehtojen 
täydellistä noudattamista. 
13. Muuta
Rajoittamatta 9 kohdan soveltamista lisenssi edustaa kaiken kattavaa sopimusta 
sopimuspuolten välillä sen nojalla lisensoitavan teoksen osalta. 
Jos jokin lisenssin määräys on sovellettavan lain osalta pätemätön tai täytäntöönpanokelvoton, 
tämä ei vaikuta lisenssin pätevyyteen tai täytäntöönpanokelpoisuuteen kokonaisuutena. 
Tällainen määräys tulkitaan ja/tai muotoillaan uudelleen tarpeen mukaan siten, että siitä tulee 
pätevä ja täytäntöönpanokelpoinen. 
Euroopan komissio voi julkaista tästä lisenssistä muita kieliversioita ja/tai uusia versioita, 
sikäli kuin tämä on tarpeen ja kohtuullista, rajoittamatta tällä lisenssillä myönnettävien 
oikeuksien laajuutta. Lisenssin uudet versiot julkaistaan ainutkertaisella versionumerolla. 
Kaikki Euroopan komission hyväksymät kieliversiot tästä lisenssistä ovat samanarvoisia. 
Sopimuspuolet voivat käyttää valitsemaansa kieliversiota. 14. Lainkäyttövalta
Euroopan yhteisöjen tuomioistuimella on toimivalta ratkaista kaikki tämän lisenssin 
tulkinnasta aiheutuvat riita-asiat Euroopan komission, lisenssinantajan ominaisuudessa, ja 
kenen tahansa lisenssinsaajan välillä Euroopan yhteisön perustamissopimuksen 238 artiklassa 
määrätyllä tavalla. 
Kaikissa tämän lisenssin tulkinnasta aiheutuvissa riita-asioissa, joissa asianosaisena on muu 
kuin Euroopan komissio, yksinomainen toimivalta on toimivaltaisella tuomioistuimella siinä 
maassa, jossa lisenssinantaja asuu tai harjoittaa pääasiallista liiketoimintaansa. 
15. Sovellettava laki
Tähän lisenssiin sovelletaan sen Euroopan unionin maan lakia, jossa lisenssinantaja asuu tai 
hänellä on sääntömääräinen kotipaikka. 
Tähän lisenssiin sovelletaan Belgian lakia, jos: 
− riita-asia aiheutuu Euroopan komission, lisenssinantajan ominaisuudessa, ja kenen 
tahansa lisenssinsaajan välillä; 
− lisenssinantajalla, joka on muu kuin Euroopan komissio, ei ole asuinpaikkaa tai 
sääntömääräistä kotipaikkaa Euroopan unioniin kuuluvassa maassa. 
=== 
 Lisäys
EUPL: n 5 kohdan mukaisia ”yhteensopivia lisenssejä” ovat seuraavat: 
– GNU General Public License (GNU GPL) v. 2 
– Open Software License (OSL) v. 2.1, v. 3.0 
– Common Public License v. 1.0 
– Eclipse Public License v. 1.0 
– Cecill v. 2.0 
